ברמת המדריך השחקן מתחיל לקבל הסברים פשוטים וברורים על איך מתנהלים בבוקר. אין זמן ואין לחצים, הרמה הזאת רק כדי להבין את כל הפעולות שהולכים לעשות בהמשך. בהתחלה קופצת הודעה שנותנת רקע קצר: “זה הבוקר הראשון שלך, עכשיו נלמד לאט לאט איך מתחילים את היום כמו שצריך”.

השלב הראשון הוא קימה מהמיטה. הדמות עדיין ישנה והשחקן צריך ללחוץ עליה כדי להעיר אותה. ברגע שלחצו היא מתעוררת, נעמדת, ואז מופיעה הודעה שהשלב הושלם. אחרי זה עובר למשימה הבאה שהיא צחצוח שיניים. השחקן צריך ללכת לחדר האמבטיה וללחוץ על מברשת השיניים. יש תהליך קצר ואז הודעה של “שיניים נקיות”.

אחרי זה עוברים ללבישה. הולכים לארון, לוחצים עליו ובוחרים בגדים. אחרי שבחרו הדמות מתלבשת אוטומטית וזה מסיים את המשימה. ממשיכים לארוחת בוקר. השחקן נכנס למטבח, בוחר מה לאכול, וברגע שבחר – הדמות אוכלת וזה מסיים את השלב.

המשימה הבאה היא הכנת התיק. בחדר יש כמה פריטים שצריך למצוא ולהכניס לתיק. כל פריט שנבחר נכנס לבד והמשימה נחשבת כמבוצעת כשהכול בפנים. בשלב האחרון נועלים נעליים ליד הדלת ואז לוחצים על הדלת כדי לצאת מהבית. בסיום מופיעה הודעה שהשחקן סיים את רמת המדריך והוא מוכן להתחיל את המשחק האמיתי.

ברמה הקלה אין מכשולים בכלל. הכול רגוע והמטרה היא רק להתרגל לשגרה של בוקר אבל עם זמן מוגבל. השחקן עדיין עושה את כל המשימות: קימה, שירותים, צחצוח שיניים, לבישה, ארוחת בוקר והכנת תיק. בסיום, אם הוא עשה הכול כמו שצריך, מופיעה הודעה של “הצלחת!”. כמות הכוכבים שהוא מקבל נקבעת לפי כמה זמן נשאר ואם היו טעויות. הטעויות שאפשר לעשות ברמה הזאת הן בעיקר על מהירות: אם הוא קצת מיהר מדי בעשייה של משימה או אם דילג על משהו שהוגדר כחובה. בכל מקרה, גם אם היו טעויות הוא יכול לבחור לעבור אוטומטית לשלב הבא או לחזור למסך השלבים.

ברמה הבינונית מתחילים להוסיף עוד דברים שהופכים את הבוקר ליותר מורכב, בדיוק כמו שבנהיגה התחילו להוסיף תמרורים. גם כאן בכל שלב מוסיפים קצת. יש לנו שלושה שלבים. בכל שלב השחקן לומד דברים חדשים וגם צריך לבחור לפני ההתחלה איך הוא רוצה לעשות את הבוקר שלו, כלומר סדר משימות. לפני כל שלב מופיעה מפה קטנה של סדר הפעולות והוא בוחר את מה שמתאים לו.

בשלב הראשון של רמה בינונית השחקן צריך לעשות את כל המשימות הרגילות של הבוקר, אבל הפעם יש דגשים חדשים. הוא מקבל הסברים על זמני משימות, מה חובה ומה רשות. אם יש פערים בין הזמן שנותר למשימות שעוד נשארו, השחקן צריך לתכנן מחדש. כמו לדוגמה, אם בחר להתקלח בבוקר זה לוקח זמן והמשחק יזכיר לו שהוא חייב לתאם בין הכול. התזכורות הבסיסיות של “מה חשוב יותר לעשות קודם” מופיעות בתחילת השלב.

בשלב השני הרמה נהיית קצת יותר מורכבת. זה כמו שבנהיגה התחילו להגיד שיש צומת T או כיכר, כאן יש משימות שכבר דורשות קצת יותר מודעות לסדר ולקבלת החלטות. לדוגמה, המשימה של הכנת תיק נעשית עם יותר פריטים שצריך לחפש, ושוב יש בחירה באיזה סדר לבצע את הדברים. כמו קודם, יש את ההערות הבסיסיות בהתחלה שמזכירות איך נכון לנהל סדר פעולות.

בשלב השלישי של רמה בינונית יש כבר שילוב של כל מה שנלמד. המפה של סדר הבוקר נהיית יותר מסובכת והשחקן צריך להחליט איפה להתחיל ואיפה לסיים. יש פריטים שחסרים בבית, משימות שמתווספות וצריך לחשוב קצת יותר על התכנון. ההערות הקבועות עדיין מופיעות, כדי להזכיר את כל העקרונות הבסיסיים. כמו תמיד, כל שלב מסתיים בהודעה של “הצלחת!”, ואם השחקן עשה פחות משלוש טעויות הוא מקבל כוכבים בהתאם.

ברמה הקשה יש גם שלושה שלבים, אבל כאן הבוקר כבר נהיה כמו “החיים האמיתיים” – יש דברים מפתיעים באמצע וצריך לדעת להתמודד. בשלב הראשון מתחילים להוסיף עיכובים לא צפויים, כמו שחדר האמבטיה תפוס או שהדמות צריכה למצוא משהו שאבד. עדיין מופיעות תזכורות על כללי הבוקר בתחילת כל שלב והשחקן בוחר את סדר הפעולות.

בשלב השני מוסיפים דברים שצריך לשים אליהם לב בזמן ריצה של הבוקר: מישהו מבני הבית צריך עזרה, או הופכת משימה אחת ליותר ארוכה מהרגיל. כאן בודקים אם השחקן באמת יודע לעבוד נכון עם סדר עדיפויות.

בשלב השלישי משלבים את הכול: גם משימות לא צפויות וגם סדר פעולות מסובך. צריך לדעת לנהל הכול בלי להיכנס ללחץ. גם כאן כמו תמיד ההערות של הבוקר נשארות. בתום השלב השחקן מקבל הודעת הצלחה אם עשה פחות משלוש טעויות.

במהלך כל הרמות השחקן יכול לאסוף כסף שמופיע בבית או על הדרך בין חדרים. עם הכסף הזה הוא יכול לשדרג דברים בסביבה שלו, כמו לבחור דמות אחרת או פריטים חדשים בחדר. יש פריטים שפתוחים רק אחרי שמסיימים את רמה קלה או בינונית. כל כוכב נותן סכום כסף: כוכב אחד מאה שקל, שני כוכבים מאתיים שקל, שלושה כוכבים שלוש מאות שקל.
